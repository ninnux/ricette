Ciabattone rustico di Sfarinato di grano duro (Fulvio Marino su FB)
Lo sfarinato di grano duro è macinato a pietra naturale e contiene la crusca e il germe del chicco, una farina strepitosa con poco glutine ma con un grande sapore. Panificarla in purezza non è facilissimo, ma con un po’ di accorgimenti viene un pane meraviglioso. 

Prima di tutto serve un autolisi , che è un Pre-impasto di farina e acqua : 
1 kg  sfarinato di grano duro @mulinomarino 
550gr acqua fredda 


Impasta “grossolanamente” per far assorbire l’acqua alla farina, non deve essere un impasto liscio, più è “sgranato” meglio è . 
Lascia riposare l’autolisi per 3 ore in frigorifero.
Dopodiché ecco l’Impasto: 
Aggiungi all’autolisi, 
250gr acqua
40gr sale
300 gr lievito madre rinfrescato e fatto raddoppiare di volume 


Impasta tutti gli ingredienti in modo da avere un impasto omogeneo e abbastanza liscio , potrebbe essere ancora leggermente ruvido ma non preoccuparti. 
Fari riposare l’impasto a temperatura ambiente per 30 minuti e fai le pieghe di rinforzo, semplicemente ripiegando l’impasto su se stesso per 3/4 volte fino a quando diventa liscio. 
Io ho impastato con la spirale (pina) alla velocita' 4 per circa 10min (forse troppo)
l'impasto e' arrivato a 23 gradi, ma meglio non ragginugerli...


A questo punto lascia lievitare in un contenitore leggermente oliato e coperto da pellicola trasparente fino al raddoppio di volume (potrebbero volerci circa 3 ore ma dipende dalla temperatura di casa). 
Passato questo tempo spezza l’impasto in filoni rettangolari del peso di circa 700 gr per avere la classica forma della “ciabatta” infarinando bene il piano di lavoro per non fare attaccare l‘impasto. Attenzione a cercare di non sgonfiare troppo l’impasto, toccalo il meno possibile e fai le forme aiutandoti con un tarocco per fare dei tagli netti alla pasta. 
Posiziona su una teglia con carta forno la forma di pane (ti consiglio una forma fper ogni teglia e non di più altrimenti rischia di attaccare) e lascia lievitare per circa 1 ora. 

Preriscalda il forno a 250 gradi statico e cuoci per circa 40 min posizionando la teglia a metà.
Io ho cotto in F1 preriscaldato a 250/250 cotto per 5/6 min con pentolino, poi 20 min senza pentolino a 200/200 e poi 10 a 170/170, gli ultimi 20 min con il forno aperto.
